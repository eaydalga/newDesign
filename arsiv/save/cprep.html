<HTML>
<HEAD>
<TITLE>AYBIM - C ONDERLEYICI</TITLE>
</HEAD>
<BODY BGCOLOR="white" LEFTMARGIN=50>
<TABLE WIDTH="100%" CELLSPACING=10 CELLPADDING=5>
<TR><TD WIDTH="10%" BGCOLOR="black" VALIGN="TOP">
&nbsp;
</TD>
<TD>
<H2>C ÖNDERLEYİCİSİ KOMUTLARI</H2>
<HR>
<P>
<B>ÖNDERLEYİCİ ve MACROLAR</B>
<P>
Bir program içinde uzun kodlama yapmak yerine kodlamayı kolaylaştırması 
açısından işlevler veya "macro" kullanmak gerekir. Eğer kısaltmak için
kullanılacak kodlama bir işlev haline dönüştürülünce daha da uzuyorsa
"macro" tanımlamak daha iyi olabilir. Bir program içinde aynı değişmezi
bir adla anmak ve bu adı tanımlamak, ileride değişmezin değerini
değiştirmek söz konusu olduğunda o değişmezin bulunduğu tüm deyimleri
arayıp tek tek düzeltmek yerine bu değişmez yerine tanımlanan adın değerini
değiştirmek daha kolay olur.
<P>
Örneğin kullanacağımız değişmez 0 veya 1 ise, program içinde
DOGRU ve YANLIS için veya EVET ve HAYIR için aynı değişmez kullanılmış olabilir.
Programda yapılan değişiklikle EVET ve HAYIR yerine kullanılacak 0 ve 1 bundan
böyle 1 ve 2 olacak denildiğinde, program içindeki 0 ve 1 değişmezlerinin
tek tek aranması, EVET ve HAYIR için kullanılmış olanların belirlenip yeni
kurala göre değiştirilmesi yeni hatalara neden olabileceği gibi çok da
zaman alabilir. Halbuki EVET ve HAYIR adlı tanımlar bulunsa ve bu tanımları
0 ve 1 değerinden 1 ve 2 değerine değiştirsek, bir derleme ile tüm değişiklik
hataya neden olmadan uygulanmış olur.<P>
<H4>ÖN DERLEYİCİ KOMUTLARI</H4>
<P>
C dilinde önderleyici için <B>#define</B> deyimi kullanılır. Burada "#"
satırın ilk kolonundan başlamalıdır. En azından bazı C derleyicileri için bu
zorunludur.<P>
Bir değişmeze ad verme işlemi için :<P>
<UL>
<PRE>
#define DEGISMEZ_ADI   {deger}
</PRE>
</UL>
<P>
tanımı kullanılır. Önderleyici kodlama içinde "DEGISMEZ_ADI" gordüğü 
her yere bu tanımdaki değeri taşır. <P>
<UL>
<PRE>
örneğin :

#define VAR        1
#define YOK        0
</PRE>
</UL>
<P>
Bir değer, kaynak programda bir satıra sığmıyorsa, satırın sonuna konan
"\" simgesi satır sonundaki '\n' (yenisatır) simgesini kaldırır. 
Böylece "define" tanımı ilk geçerli yenisatır simgesine kadar uzatılmış olur.<P>
<B>Define</B> deyimi <B>macro</B> tanımlamakta da kullanılır. <B>Macro</B>
tanımlarında macro adından sonra yenisatır simgesine kadar olan tüm bilgi
macro tanımı olarak kabul edilir. Macro tanımlarında da "\" simgesi kuralı
geçerlidir. Macrolarda parametre kullanılabilir. Parametreler macro adından
sonra açılan parantezde belirtilir. Parametreler için açılan parantezlerle
macro adı arasında boşluk olmamalıdır. Yoksa önderleyici parametre tanımını
macronun kendisi zannederek hatalı açılım yapar. Macroya ait parametreler
macro içinde kullanılırken mutlaka parantez içinde yazılmalıdır. Yoksa macro
parametresi olarak bir aritmetik deyim kullanılırsa, macro açıldığında
işlem önceliği sıralamasında hatalar oluşabilir.
<P>
<UL>
<PRE>
örnek :

#define my_abs(x)   ((x) >= 0) ? (x) : (-x)
</PRE>
</UL>
<P>
Bu örnekte "my_abs" macro tanımı parametrenin mutlak değerini kullanmak
için hazırlanmıştır.
<P>
</TD></TR>
<TR>
<TD COLSPAN=2>
<HR>
<A HREF="http://www.aybim.com.tr/">Ana Sayfaya</A>
&nbsp;&nbsp;<A HREF="index.html">Teknik Bilgiler Sayfasina</A>
</TD></TR></TABLE>
</BODY>
</HTML>
