<HTML>
<HEAD>
<TITLE>AYBIM - AGLAR</TITLE>
</HEAD>
<BODY BGCOLOR="white" LEFTMARGIN=50>
<TABLE WIDTH="100%" CELLSPACING=10 CELLPADDING=5>
<TR><TD WIDTH="10%" BGCOLOR="black" VALIGN="TOP">
&nbsp;
</TD>
<TD>
<H2>INTERNET AĞLARI</H2>
<HR>

<H4>GİRİŞ</H4>

<P>Burada ele aldığım konular ayrıntılı olarak LINUX altında "NET-3-HOWTO"
(Copyright (c) 1997 Terry Dawson)
adlı belgede İnglizce olarak yazılmıştır. Benim yaptığım bu belgeyi
Türkçe'ye çevirmek. Buradaki bilgilerde daha çok LINUX işletim sistemindeki
ayrıntıları anlatır, ama iyi bir programcı (C dili ve UNIX biliyorsa) bu
bilgileri kullanarak diğer UNIX işletim sistemleride benzeri
tanımlamaları kolaylıkla yapabilir. Ben bu bölümde adı geçen bazı
programları ve komutları başka UNIX ortamlarında derledim, denedim ve 
çalıştırabildim. Programları çalıştırırken biraz
kod üzerinde değişiklik yapmak gerekebiliyor. Ama emek harcanmadan sonuç
elde edilmez ki...

<HR>

<P><B>INTERNET İÇİN KENDİ AĞINIZI KURMAK</B>

<P>Önce bilgisayarınızda kullanacağınız araçlara ve "fire-wall" yazılımına
ihtiyacınız var. Bu araçlar ya aldığınız bilgisayarın  işletim sistemi
ile gelmiştir, ya da siz bunları INTERNET üzerinden sağlamışsınızdır.
Benim gördüğün kadarı ile Türkiye'deki en iyi ve en son bilgi 
sunsite.bilkent.edu.tr sunucusunda var. Ama isterseniz 
ODTÜ ve EGE Üniversitesi sunucularından da gereken yazılımı alabilirsiniz.

<P><B>GEREKLİ AĞ ARAÇLARI</B>

<P>Bu araçlar, sisteminizin Ağ bilgilerini (parametrelerini) düzenlediğiniz
yönlendirmeyi (routing) yaptığınız programlardır.

<P><B>INTERNET ADRESLERİ</B>

<P>Bugün için INTERNET adresleri 4 byte uzunluğunda bir sayıdır (Bu sayının
6 byte uzunluğunda olması çalışmaları devam etmektedir). Bu sayıyı kolay
hatırlamamız ve söyleyebilmemiz için "noktalı tamsayı kavramı" geliştirilmiştir.
Bu sayıdaki her byte için kullanılan 0-255 değeri ayrı ayrı aralarına
nokta konarak yazılınca belirttiğimiz noktalı tamsayı kavramı çıkar. Bu
kavramda sayı sıfır değilse soldaki sıfırla yazılmaz ve okunmaz.

<P>INTERNET kavramlarına göre ağdaki her bilgisayarın noktalı tamsayılarla
gösterilen bir adresi vardır ve bu adres tekildir. Bu kavramı biraz
genişletip her ağ donanımı için bir adres kullanmak gerekir diyebiliriz.
Böylece bir bilgisayarda seri uçtan bağlantı olanağı varsa bu seri uç
için bir adres, iki ethernet kartı varsa, her ethernet için ayrı bir adres
gerekir. Biz bu adreslere IP adresi adını veriyoruz.

<P>Bir yerel ağda bulunan bilgisayarların IP adreslerinin bir 
bölümü (2 ayda 3 byte'lık bir bölümü) ortaktır. Ortak olan adreslere
yerel ağ adresi ya da "yöre" (domain) adresi diyoruz. Kalan bölümüne
ise adresin bilgisayar bölümü diyoruz. O yerel ağdaki ortak adres
bilgisinin ilki her zaman yerel ağın adresi olarak kabul edilir.
Ağ maskesi ise o ağa gelecek mesajlardan yalnız o ağa ait olanları
almak için kullanılan maskeye verilen addır. Bir ağ içindeki tüm
bilgisayarlara mesaj göndermek için Yayım Adresi kullanılır ve bu
adres ağ için tanımlanmış bilgisayar adreslerinin en büyüğüdür.

<P>Örneğin :
<P>
<TABLE BORDER>
<TR><TD>  Bilgisayar Adresi </TD><TD> 192</TD><TD>.168</TD><TD>.110</TD><TD>.23</TD></TR>
<TR><TD>  Ağ Maskesi        </TD><TD> 255</TD><TD>.255</TD><TD>.255</TD><TD>.0</TD></TR>
<TR><TD>  Ağ (Yöre) Bölümü  </TD><TD> 192</TD><TD>.168</TD><TD>.110</TD><TD>.</TD></TR>
<TR><TD>  Bilgisayar Bölümü </TD><TD></TD><TD></TD><TD></TD><TD>.23</TD></TR>
<TR><TD></TD><TD></TD></TR>
<TR><TD>  Yerel Ağ Adresi   </TD><TD> 192</TD><TD>.168</TD><TD>.110</TD><TD>.0</TD></TR>
<TR><TD>  Yayım Adresi      </TD><TD> 192</TD><TD>.168</TD><TD>.110</TD><TD>.255</TD></TR>
<TR><TD></TD><TD></TD></TR>
</TABLE>

<P>Bir yerel ağın INTERNET için bir anlam taşıyabilmesi ancak bir
ağ adresi, bir yayım adresi ve en az iki bilgisayar adresi olması
gerekir. INTERNET ortamında ardaşık en az dört adres bir ağ oluşturur.
Bu sayı iki sayısının katları olarak artar (4, 8, 16, 32 v.b.)

<P>Ağ maskesi ile mantıksal VE işlemine sokulan bir adres sonunda bulunduğu
ağın adresini verir.

<P>Ağ içindeki tüm bilgisayarlar kendi adresleri dışında bir de yayım
adresine gelen mesajları dinlerler. Onun için yayım adresi ağ içindeki
en büyük IP adresi olarak tanımlanır. Bazı yönlendirme mesajları ve uyarı
mesajları yayım adresini kullanır. Böylece ağ içindeki tüm bilgisayarlar
bu mesajı aynı anda alabilirler. Bazen yayım adresi olarak ağ adresi
kullanılabilir. Aslında yayım adresinin ne olduğu pek önemli değildir.
Ağ maskesi sınırları içinde kalmak ve ağ içindeki tüm bilgisayarlarda
aynı tanımlanmak koşulu ile herhangi bir IP olabilir.

<P>Eskiden kalan bir kullanım biçimine göre IP adresleri ağlara ve
sınıflara ayrılmıştır. Bu sınıflar ve ağlar aşağıdaki tabloda gösterilmiştir :
<P>
<TABLE BORDER>
<TR><TH> Ağ Sınıfı</TH><TH> Ağ Maskesi</TH><TH> Ağ Adresi </TH></TR>
<TR><TD>A</TD><TD> 255.0.0.0</TD><TD> 0.0.0.0    - 127.255.255.255 </TD></TR>
<TR><TD>B</TD><TD> 255.255.0.0</TD><TD> 128.0.0.0  - 191.255.255.255 </TD></TR>
<TR><TD>C</TD><TD> 255.255.255.0</TD><TD> 192.0.0.0  - 223.255.255.255 </TD></TR>
<TR><TD>Multicast </TD><TD> 240.0.0.0</TD><TD> 224.0.0.0  - 239.255.255.255 </TD></TR>
</TABLE>

<P>Hangi tür adres kullanacağınız aslında sizin ne yapmak istediğinize göre
değişir. Bazen yapacağınız işleme bağımlı olarak yukarıdaki 
adreslerin bir dolu karışımını kullanabilirsiniz.

<P>Bir bilgisayarı mevcut bir yerel ağa bağlamak için gerekli olan adresler :
<P><LI>  Bilgisayar IP Adresi
<LI>  Ağ için IP adresi
<LI>  Yayım IP adresi
<LI>  Ağ Maskesi
<LI>  Eşik - Router (Gateway) adresi
<LI>  Yörenin Ad Sunucu Adresi


<P>Yeni bir ağ kuruyorsanız ve bu ağı INTERNET ortamına hiç
bağlamayacaksanız :

<P>Aslında ağınızı INTERNET ortamına hiç bağlamayacaksanız herhangi
bir adresi seçebilirsiniz. Ama aşağıdaki tabloda
bulunan adresleri kulanırsanız, bu adresler INTERNET ortamında
tanımlı olmadığından, dah güvenli bir yerel ağ kurmuş olursunuz.

<P>Bu tabloda yer alan adresler RFC1697 belgelerinde belirtilmiştir.
<P>
<TABLE BORDER>
<TR><TH COLSPAN=3>ÖZEL AĞLAR İÇİN AYRILMIŞ ADRESLER</TH></TR>
<TR><TH> Ağ Sınıfı</TH><TH> Ağ Maskesi    </TH><TH> Ağ Adresi </TH></TR>
<TR><TD>A</TD><TD> 255.0.0.0     </TD><TD> 10.0.0.0    - 10.255.255.255  </TD></TR>
<TR><TD>B</TD><TD> 255.255.0.0   </TD><TD> 172.16.0.0  - 172.31.255.255  </TD></TR>
<TR><TD>C</TD><TD> 255.255.255.0 </TD><TD> 192.168.0.0 - 192.168.255.255 </TD></TR>
</TABLE>

<P>Önce ağınızın büyüklüğünü belirlemek daha sonra bu ağ için hangi adres
sınıflarını kullanacağınızı seçmek sizin ilk tasarım işiniz olacaktır.

<P><B>AĞ BİLGİSİ VE KOMUTLARI NEREYE KONULMALI (TANIMLAMA)</B>

<P>Tüm UNIX ortamlarında kernel yüklendikten sonra ilk olarak 'init'
programı çalışır. Bu program işlemleri nasıl yapacağını /etc/inittab
kütüğündeki bilgilerden öğrenir.

<P>Genelde inittab kütüğünde aşağıdaki gibi bir satır bulunur :

<UL>
si::sysinit:/etc/init.d/boot
</UL>

<P>Bu satır işletim sisteminin belleğe yüklenmesi, ilk anda çalışacak
programların belirlenmesi için kullanılır. Bu bir "shell" yazılımıdır.
Bu kütük MS-DOS ortamındaki AUTOEXEC.BAT gibidir.

<P>Aynı mantıkla yazılmış bakşa "shell" yazılımları da vardır. Bunlardan
bazıları ağı tanımlamak için kullanılır.

<P>Aşağıdaki tablo çeşitli Linux dağıtıcılarının kullandığı "shell" yazılımlarının
yerlerini gösteren bir örnektir. Diğer UNIX sistemleri için de aynı bilgiler
benzer yollarda bulunmaktadır.
<P>
<TABLE BORDER>
<TR><TH>Distrib. </TH><TH>Interface Config/Routing </TH><TH>Server Initialisation</TH></TR>
<TR><TD>Debian   </TD><TD>/etc/init.d/network  </TD><TD>/etc/init.d/netbase
<BR>/etc/init.d/netstd_init
<BR>/etc/init.d/netstd_nfs
<BR>/etc/init.d/netstd_misc</TD></TR>
<TR><TD>Slackware</TD><TD>/etc/rc.d/rc.inet1</TD><TD>/etc/rc.d/rc.inet2</TD></TR>
<TR><TD>RedHat   </TD><TD>/etc/sysconfig/network-scripts/ifup-<ifname></TD><TD>/etc/rc.d/init.d/network</TD></TR>
</TABLE>

<P>Pek çok UNIX dağıtıcısı bu tür "shell" yazılımlarını ayarlamak için
hazır programların dağıtımını yapmışlardır. Kullanıcı yalnız bu programları
çalıştırarak "shell" yazılımlarının içine girmeden ağ ayarlamalarını
yapabilir.

<HR>

<P><B>KENDİ AĞ ARAYÜZLERİNİZİ YARATMA</B>

<P>Pekçok UNIX ortamında ağ donanımlarına ilişkin çevre birimi tanımı /dev
yolu altında yer alır (Linux hariç). Linux ortamında dinamik olarak
ağ arayüzü çevre birimi yaratılır, ayrıca /dev altında tanım gerekmez.

<P>Çoğunlukla çevre birimi tanımı işletim sistemindeki donanım arayüzü
tarafından otomatik olarak yaratıldığından ve donanıma bağlanmış olduğundan
ayrıca bir işlem yapmak gerekmez. Tabi ilk işlemde bu donanım arayüzü
kernel (çekirdek) yazılıma eklenmiş olmalı ve arayüz çalışır durumda
bulunmalıdır.

<P> Bazı koşullarda (slip ya da ppp için geçerlidir) ağ çevre birimleri
bir kullanıcı programı tarafından oluşturulur. Bir dizi çevre birimi
numaralaması yapılır ancak bu çevre birimleri sistem başlarken otomatik
olarak üretilemez.
Bunun en büyük nedeni, sistem çalışırken, slip ve ppp çevre birimlerinin
sayısının kullanıcı sayısına göre değişiklik göstermesidir.

<P><B>BİR AĞ ARAYÜZÜNÜ HAZIRLAMA</B>

<P>Burada söylemek istediğimiz, donanıma ve diğer parametrelere göre
ağ bilgilerini sisteme tanıtma işlemidir. Bu işlem için en çok
kullanılan komut ifconfig (interface configure) komutudur.

<P>Çoğu zaman aşağıdakine benzer bir komut kullanılır :

<UL>
# ifconfig eth0 192.168.0.1 netmask 255.255.255.0 up
</UL>

<P>Burada bir ethernet arayüzü 192.168.0.1 adresi ve 255.255.255.0 ağ
maskesi ile sisteme tanıtılmıştır. Ve bu arayüz aktif olarak
çalışmaya başlayacaktır. Bu örnekte ağ adresi ve yayım adresi
kullanılmamıştır. ANcak programlar ve çekirdek kod IP adresinin
tipinden belirtilmeyen adres yerine en uygun adresi tanımlar. Bu örnekte
ağ adresi (C sınıfı adres olarak) 192.168.0.0 biçiminde, yayım adresi ise 
192.168.0.255 biçiminde belirlenir.

<P>ifconfig komutunun bir dolu parametresi vardır. Her UNIX ortamında
başka parametreler, kullanılan donanıma ve arayüze göre değişik işlevler
yapabilir. Bu nedenle her UNIX ortamında bu komutun dökümanı incelenmelidir.
Biz burada en çok kullanılan parametreleri anlatmaya çalışacağız :

<UL>
<LI><B>up</B>
<BR> Bu seçenek bir arayüzü çalışır duruma getirir.<BR>

<LI> <B>down</B>
<BR> Bu seçenek bir ayaüzün çalışmasını durdurur.<BR>

<LI> <B>-arp</B>
<BR> Bu seçenek adres çözümleme protokolunun kullanılmasını ya da
kullanılmamasını sağlar.<BR>

<LI> <B>-allmulti</B>
<BR>
Bu seçenek gelen paketlerin çevre birimi tarafından algılanıp algılanmamasını
sağladığı için önemlidir. Aslında bir çevre birimi tanımlanan adres dışındaki
paketleri algılamaz. Ancak tcpdump ve snooper tipi programlar için
tüm paketlerin algılanması gerekir.<BR>

<LI> <B>mtu N</B>
<BR>
Bu seçenek bu çevre birimi için Metrik Birim tanımlamaya yarar. 
(Metrik Birim IP paketlerinin boyu ile ilgili bir parametredir).<BR>

<LI> <B>netmask addr</B>
<BR>
Bu seçenek ağ için maske tanımlamakta kullanılır.<BR>

<LI> <B>irq addr</B>
<BR>
Bu parametre bazı ağ donanımları için geçerlidir ve donanımın IRQ
adresini belirlemek için kullanılır.<BR>

<LI> <B>-broadcast addr</B>
<BR>
Bu parametre yayım adresini tanımlamak için kullanılır.<BR>
<LI> <B>-pointopoint addr</B>
<BR>
Uç uca bağlanmış bilgisayarlarda diğer uçtaki bilgisayarın adresini
tanımlamak için kullanılır (slip ya da ppp bağlantılar için önemli
olabilir).<BR>

<LI> <B>hw &lt;type&gt; &lt;addr&gt;</B>
<BR>
Bazı ağ donanımlarının donanım adreslerini tanımlamak için kullanılır.<BR>
</UL>

<P>Bir ifconfig komutunu hertür ağ arayüzü tanımlamak için kullanabilirsiniz.
Bazı programlar (pppd, dip gibi) kendi ağ arayüzlerini otomatik
olarak tanımlayabildiklerinden ayrıca ifconfig komutu kullanmak gerekmez.

<HR>

<P><B>AD ÇÖZÜCÜSÜNÜ TANIMLAMA</B>

<P>UNIX ortamında ad çözücü noktalı tamsayı tanıma göre hazırlanmış IP
adresleri yerine kullanılan bilgisayar adlarını (bodrum.yore.com.tr gibi)
bilgisayarların anladığı IP adreslerine çevirme işlemini yapan
programlardır.

<P><B>BİLGİSAYAR ADI NEDİR ?</B>

<P>Bu dökümanı okumak için bu sayfaya bağlandığınıza göre bilgisayar
adlarına alışkın olmalısınız. Ancak arkasındaki mantık ilişkisini
bilmeyebilirsiniz. Bu isimler nasıl üretilir ve nasıl IP adresi
haline dönüştürülür bilmiyor olabilirisin. Burada bilgisayar adlarının
nasıl bir mantığa göre hazırlanmış olduğunu anlatmaya çalışacağız.

<P>Internet yöre adları bir sınıf ya da bir aileye verilen addır. Bir
yöre kendi içinde alt yörelere bölünebilir. En üst düzey yöre adı
alt yörelere bölünmemiş olan addır. Türkiye için en üst düzey
yöre adları :

<LI><B>COM :</B> Ticari Kurumlar<BR>

<LI><B>EDU :</B> Eğitim Kurumları<BR>

<LI><B>GOV :</B> Devlet Kuruluşları<BR>

<LI><B>MIL :</B> Askeri Kuruluşlar<BR>

<LI><B>ORG :</B> Diğer Organizasyonlar<BR>

<LI><B>Ülke Kodu :</B> İki hane ülke kodu, o ülkeyi belirtir. Türkiye için "tr"
tanımlanmıştır.<BR>

<P>Bu üst düzey yörelerin alt yöreleri vardır. Ülke adına göre düzenlenen
yöre adları yukarıda sıralanan alt yörelere bölünür. Ülke kodu olmayan
üst düzey yöre adları ABD kuruluşlarını belirtir.

<P>Üst düzey sınıflamadan sonra gelen yöre adı genelde kuruluşun kendi
adıdır. Bu tanımın altındaki yöre adı ayrımları kuruluşların bölümlerine
göre düzenlenebilir.

<P>En soldaki ad o bilgisayarın tekil adıdır. Bu ad genelde "hostname"
olarak adlandırılır. Bilgisayar adının sağındaki yöre adının tamamı ise
açıkça tanımlanmış yöre adı olarak geçer `Fully Qualified Domain Name'.

<P>Bu sayfaların bulunduğu bilgisayarın adını açıkça yazınca "bodrum.yore.com.tr"
olduğunu görürsünüz. Burada bilgisayarın adı "bodrum". Açık yöre adı
"yore.com.tr" olarak belirtilmiştir. "yore" firmanın adı, "com.tr" ise Türkiyede
faaliyet gösteren ticari bir kurum olduğunu belirtir.

<P><B>NE TÜR BİLGİYE GEREKSİNİM VARDIR.</B>

<P>Bilmeniz gerekenen önemli özellik, bilgisayarınızın bağlandığı yöre
adının açık olarak ne olduğudur. Adres çevirim yazılımı IP adresini yöre adı
sunucusundan (Domain Name Server) alır. Eğer varsa yerel ad sunucunun IP
adresinin bilmeniz gerekir. Böyle bir adres yoksa en yakın ad sunucunun
IP adresinin bilmelisiniz. Türkiye için en yakın ad sunucu adresini bulamadı
iseniz ODTU ve TURNET tarafından tanımlanmış ad sunucuları yazabilirsiniz.
Ancak bu adresleri kullandığınızda ilk bağlantılarınız çok yavaş olacaktır.
Kendi yörenizdeki ad sunucunun IP adresini kullanmanız en doğrusudur.

<P>Üç değişik kütükte düzeltme yapmanız gerekir. Bunlar sırası ile :

<P><B>/etc/resolv.conf</B>

<P>Ad çözücü kodlama için en önemli kütüktür. Yapısı oldukça basittir.
Her satırında bir anahtar kelime olan basit bir metin kütüğüdür. En çok
kullanılan anahtar kelimeler :

<P><B>domain :</B> Bu komut yerel yöre adını belirtir.

<P><B>search :</B> Bu komut bilgisayar adına eklenerek adres çözümlemesi
yapılacak yöre adlarını belirtir.

<P><B>nameserver :</B> Açık adlara ilişkin IP adreslerinin çözümünde kullanılacak
ad sunucuların IP adreslerinin tanımlandığı satırdır.

<P>Örnek bir resolv.conf aşağıdaki satırlardan oluşur :

<UL>
       domain yerel.yore.com.tr<BR>
       search yore.com.tr yerel.yore.com.tr<BR>
       nameserver 195.174.26.15<BR>
       nameserver 195.174.26.1<BR>
</UL>

Bu örnekte yöre adı verilmemiş bilgisayar adlarının sonuna yöre
adı ekleneceği belirtilmiştir. Ayrıca iki ad sunucu belirtilmiştir.
Ad sunucular, bilgisayar adının çözümlenmesinde kullanılır.

<P><B>/etc/host.conf</B>

<P>Bu kütük, ad çözücü kodlamanın ad çözüm biçimini tanımlamaya yarayan
bilgilerden oluşur. Pekçok koşul için aşağıdaki satırlar sorunlarınızı
çözümler :

<UL>
       order hosts,bind<BR>
       multi on<BR>
</UL>

<P>Bu tanım ad çözümleyicisine bir adı çözümlerken önce /etc/hosts
adlı kütüğe bakmasını söyle. Buradan bilgi alınamazsa ad sunucuya
bağlanılır. Bir bilgisayar adı için bu kütükte bulunan tüm geçerli IP
numaralarının alınmasını sağlar.

<P><B>/etc/hosts</B>

<P>Bu kütüğe yerel bilgisayarın adını ve IP numarasını yazarız. Eğer
bir bilgisayarın adını buraya yazdıysanız IP adresini almak için ad sunucuya
sorgulama yapmaya gerek olmaz. Bunun en kötü yanı bu kütüğün her zaman
güncel tutulmasını sağlamak gerektiğidir. İyi düzenlenmiş bir yerel ağda
bu kütükte yalnız :

<UL>
       # /etc/hosts<BR>
       127.0.0.1      localhost loopback<BR>
       192.168.0.1    this.host.name<BR>
</UL>

<P>satırların bulunmalıdır.

<P>İlk satırda belirtildiği gibi bir satıra birden çok bilgisayar 
adı yazabilirsiniz.

<P><B>Loopback arayüzünü tanımlama.</B>

<P>Kendi bilgisayarınıza bağlantı yapabilmeniz için gereken arayüz tanımına
"loopback" tanım denir. Kendi bilgisayarınızda kendinize bağlantı yapmak
istediğinizde (program denemeleri gibi) yerel ağdaki başka bilgisayarları
etkilemeden çalışmanız sağlanır. Tanım olarak bu adres 127.0.0.1 olarak
belirtilmiştir. Diğer bir deyimle hangi bilgisayarda olursanız olun
127.0.0.1 için telnet bağlantısı kurmak istediğinizde kendi bilgisayarınıza
bağlantı kurarsınız.

<P>"loopback" arayüzünü tanımlamak için aşağıdaki komutları kullanmak
yeterlidir :

<UL>
       # ifconfig lo 127.0.0.1<BR>
       # route add -host 127.0.0.1 lo<BR>
</UL>

<HR>

<P><B>YÖNLENDİRME (ROUTE KOMUTU)</B>

<P>Yönlendirme çok geniş bir konudur. Bu konuda sayfalarla yazı yazılabilir.
Bir çoğunuzun basit yönlendirme komutlarına gereksinimi vardır. Bir kısmınızın
hiçbir yönlerdirmeye gereksinimi yoktur. Biz burada oldukça basit
yönlendirme gereksinimlerini ele alacağız.

<P><B>IP yönlendirmesi nedir ? </B>

<UL>
IP yönlendirmesi bir bilgisayarın IP data gram mesajlarını çoklu bir ağda
nereye yönlendirmesi gerektiğini belirleme işlemi olarak tanımlanabilir.
</UL>

<P>Bu tanımı bir örnekle anlatmaya çalışalım. Bir işyerindeki bir Router
(Yönlendirici) düşünelim. Bu alete birden çok yerel ağ bağlı olsun. Bu
alet PPP ile INTERNET ortamına bağlansın, bir başka PPP bağlantı ile
uzakta bir yerleşime bağlantısı olsun. Bu alet bağlantılardan birinden
bir datagram aldığında, yapacağı işlem bu mesajı hangi bağlantıya
yönlendireceğini bulmasıdır. INTERNET bilgisayarlarının üç değişik
bağlantısı bulunur. Biri yukarıda belirttiğimiz "loopback" bağlantı,
ikincisi bağlı olduğu yerel ağ, sonuncusu ise PPP ya da SLIP ile bağlandığı 
INTERNET ortamı.

<P>Bu durumda yönlendirme nasıl yapılır. Her bilgisayar kendi içinde
yönlendirme tabloları tutar. En basit koşulu ile bu tabloda üç alan
bulunur. İlki gideceği adres, ikincisi arayüzün adı, sonuncusu ise
datagramı başka bilgisayarlara iletecek olan bilgisayarın IP adresidir.

<P>Bu tabloyu görmek için kullanılacak komut :

<UL>
       # netstat -rn
</UL>
olabilir.

<P>Yönlendirme işlemi oldukça basittir. Bir datagram alındığında gideceği
adres incelenir. Yönlendirme tablosunda bu adrese en uygun olan satır
seçilir ve datagram burada belirtilen adrese, yine burada belirtilen
arayüz üzerinden yönlendirilir. Eğer eşik (gateway) adresi tanımlı ise
datagram bu adresin bulunduğu arayüze iletilir. Eğer eşik adresi yoksa
iletilen arayüzde gideceği adres var olduğu kabul edilir.

<P>Bu tabloda değişiklik yapmak, kernel bilgilerine değişikliği işlemek
için özel bir komut kullanılır. Bu komuta "route" adı verilir.

<P>Basit bir örnek. Ethernet yerel ağınız olsun. Ve bu ağda C sınıfı
ağ adresi 192.168.1.0 olarak tanımlanmış olsun. Sizin kullanımınız için
tanımlanan IP adresi 192.168.1.10 olarak verilmiş olsun ve 192.168.1.1
adresli router INTERNET'e bağlantı ucunuz olarak size verilmiş olsun.
Yapacağınız işlemler :

<P>Önce ethernet arayüzünü tanımlamanız gerekir :

<UL>
       # ifconfig eth0 192.168.1.10 netmask 255.255.255.0 up
</UL>

<P>Yönlendirme tablosuna eklemeniz gereken bilgi ise 192.168.1.* adresi ile
başlayan tüm data gram bilgilerinin ethernet arayüzüne yönlendirilmesi
gerektiğidir. Bunun için aşağıdaki komutu kullanmanız gerekir :

<UL>
       # route add -net 192.168.0.0 netmask 255.255.255.0 eth0
</UL>

<P>Burada "-net" seçeneğini "route" komutu ile kullanmak gerekir. Burada
ağ yönlendirmesi yapıldığı belirtilir. Diğer seçenek ise "host" yönlendirmesi
olup yalnız bir IP adresine yönlendirme yaparken kullanılır.

<P>Bu yönlendirme sizinle aynı ağı paylaşan tüm bilgisayarlarla
bağlantı kurmanızı sağlar. Ancak sizin ethernet ağınızda olmayan diğer
bilgisayarlarla bağlantı için bu komut yetersiz kalır.

<P>Her tür bilgisayar ağı için bir yönlendirme komutunu tabloya eklemek
çok zor olacağından bu işlem için bir kaçamak yöntem kullanılır. Buna
"default" yönlendirme adı verilir. Bir adres için en zayıf uyum "default"
yönlendirmede bulunur. Ancak bir adres için daha başka bir tanım daha
uygun ise yönlendirme o adrese yapılır. "default" yönlendirme kısaca
başka seçenek yoksa buraya yönlendirilecek anlamını taşır.
<UL>
       # route add default gw 192.168.1.1 eth0
</UL>

<P>"gw" seçeneği route komutuna bir sonraki IP adresi bu satıra uygun
datagram bilgilerinin gönderileceği adrestir bilgisini tanıtır.

<PBöylece kullandığımız yönlendirme tanımları :
<UL>
       # ifconfig eth0 192.168.1.10 netmask 255.255.255.0 up<BR>
       # route add -net 192.168.0.0 netmask 255.255.255.0 eth0<BR>
       # route add default gw 192.168.1.1 eth0<BR>
</UL>
olur.

<P>Eğer kendi bilgisayarınızdaki ağ ile ilgili "rc" kütüklerine bakacak
olursanız en az biri yukarıdaki tanıma uygun bir yapıdadır. Bu örnek
çok genel bir yönlendirme kuralıdır.

<P>Şimdi daha karmaşık bir yönlendirme işlemine bakalım. Şimdi Router
birimininde yönlendirme yaptığımızı varsayalım. Router için bir PPP
bağlantısı ve üç ethernet ağına bağlantı olsun. Bu durumda bizim
Router tanımı aşağıdaki gibi birşey olur :
<P>
<UL>
       # route add 192.168.1.0 netmask 255.255.255.0 eth0<BR>
       # route add 192.168.2.0 netmask 255.255.255.0 eth1<BR>
       # route add 192.168.3.0 netmask 255.255.255.0 eth2<BR>
       # route add default ppp0<BR>
</UL>

<P>Bu ağlarda yer alan iş istasyonları yukarıda belirtilen en basit yönlendirme
tablolarını kullanabilir. Burada mesajları ethernet ağlarına dağıtmak
Router biriminin görevidir.

<P>"default" parametresinde "gw" tanımı bulunmaması çok doğaldır. Çünkü SLIP
ve PPP tipi seri uç bağlantılarında bu bağlantının her iki ucunda da bir
tane bilgisayar olduğundan, hattın öteki uçundaki bilgisayarı tanımlamak
gerekmez.

<P>"ethernet", "tokenring" ve "arcnet" gibi diğer ağlardaki tanımlarda "gw"
belirtmek zorunludur. Çünkü ağ içinde birden çok bilgisayar vardır. Mesajın
hangisine yönlendirileceği bilinmelidir.

<P><B>O HALDE ROUTE PROGRAMININ GÖREVİ NEDİR ?</B>

<P>Yukarıda anlatılan ağlara ve route komutuna ilişkin örnekler eğer
gönderilecek adrese bir çıkış varsa çok uygun bir yöntemdir.

<P>Elle yapılan yönlendirme (static routing) işlemi yönlendirme yapan
bilgisayarda sorun olduğunda datagram mesajlarının doğru yere gitmesi
için yeniden bir dizi komut kullanmayı zorunlu kılar. Doğal olarak
bu işlem oldukça yavaş ve pratik olmayan bir yöntemdir. Hattın düşmesi,
bilgisayarların bozulması gibi olasılıklarda dinamik yönlendirme
protokolları kullanılmalıdır.

<P>En çok kullanılan dinamik yöntendirme protokolları RIP (Routing
Information Protocol) ve OSPF (Open Shortest Path First Protocol)
protokollarıdır. RIP küçük ölçekli ağlar için çok kullanışlıdır.
OSPF ise daha büyük ve karmaşık ağlar için yeni ve kullanışlı yöntemdir.

<P>Bu protokolların kullanıldığı programlar 'routed' ve 'gated' programlarıdır.
'routed' RIP için, 'gated' ise RIP ve OSPF için kullanılır.

<P>Dinamik yönlendirme işlemlerine uygun bir örnek aşağıdaki çizimde
açıklanmıştır :

<P>
<IMG SRC="img/ag01.gif">

<P>Burada üç tane Router birimi sırası A, B, C vardır. Her birine C sııfı bir
ethernet ağı bağlanmıştır (ağ maskesi 255.255.255.0). Aynı zamanda her
Router diğer Router birimlerine PPP ile bağlanmıştır. Bu ağ PPP bağlantılarla
bir üçgen gibi çalışır.

<P>Router A üzerindeki yönlendirme tablosu aşağıdakine benzer :

<P>
<UL>
# route add -net 192.168.1.0 netmask 255.255.255.0 eth0<BR>
# route add -net 192.168.2.0 netmask 255.255.255.0 ppp0<BR>
# route add -net 192.168.3.0 netmask 255.255.255.0 ppp1<BR>
</UL>

<P>Bu yönlendirme tablosu A ile B arasındaki bağlantı kopmadığı sürece
düzgün çalışır. Ancak bu bağlantı koptuğunda A ethernet ağındaki bilgisayarlar
B ethernet ağındaki bilgisayarlarla bu yönlendirme tablosu yüzünden
konuşamazlar. Ancak her iki ethernet ağı da C ethernet ağı ile hala
konuşabilmektedir.

<P>Eğer A, C ile konuşabiliyorsa, C de B ile konuşabiliyorsa neden A ile
B konuşamasın ki. A datagramları C üzerinden B'ye gönderirse konuşabilirler.
Yani dinamik olarak yönlendirme tablosu değişirse konuşabilirler. RIP 
protokolu bu tür sorunları dinamik yönlendirme ile çözmek için tasarlanmıştır.
Her Router kendi üzerinde çalışan bir "deamon" programla kendi yönlendirme
tablolarını duruma göre değiştirebilir ve bunu diğer Router birimlerine
iletebilir. Bu tür ağları düzenlemek için aşağıdaki komutları kullanmak
yeterlidir (Burada Router A için gereken komut verilmiştir).
<UL>
       # route add -net 192.168.1.0 netmask 255.255.255.0 eth0<BR>
       # /usr/sbin/routed<BR>
</UL>

<P>"routed" programı tüm çalışan ağ uçlarını otomatik olarak bulur ve buna
göre kendi yönlendirme tablolarını düzenler.

<P>Burada anlatılan dinamik yönlendirme işleminin en kısa ve kullanılabilir
açıklamasıdır.

<P>Dinamik yönlendirme ile ilgili önemli noktalar :

<P>
<OL>
  <LI>Sizin yapmanız gereken yalnız dinamik yönlerdirme protokolunu kullanan
programı çalıştırmaktır.

<P>
  <LI>Ağınızdaki değişiklikleri yönlendirme tablolarına otomatik olarak
yansıtır.

<P>
  <LI> RIP protokolu küçük ve orta büyüklükteki ağlar için uygun bir
çözümdür.
</OL>
<P>

<HR>

<P><B>AĞ SUNUCULARINI VE SERVİSLERİ TANIMLAMA</B>

<P>Ağ sunucuları ve servisleri kısaca ağ içindeki başka bilgisayarların bu
sunucu hizmetlerini kullanması olarak adlandırılabilir. Uzak kullanıcı
sunucu bilgisayara bir ağ bağlantısı kurar. Servis sunucu program "port"tan
gelen mesajı kabul eder ve mesaja ilişkin programı çalıştırır. Ağ programları
iki biçimde çalışır :

<P><B>Yalnız Başına (Standalone)</B>
<UL>
Bu durumda program ağ protunu dinler, bağlantı geldiğinde bağlantıyı kurar
ve port üzerinden servisi vermeye başlar. Program bellekte sürekli
çalışır ve portu her zaman dinler.
</UL>

<P><B>inetd sunucusu tarafından çalıştırılarak</B>
<UL>
"inetd" özel bir ağ programı olup tanımlanan portların tümünü dinler.
Bağlantı isteği olduğunda bu bağlantı için çalıştırması gereken
programı belleğe yükler ve çalıştırarak servisi sunar. Bu işlem için
gereken tanıtım kütüğü aşağıdaki parafgarflarda anlatılmıştır.
</UL>

<P>Burada düzenleme yapmamamız gereken iki önemli kütük vardır. Bulardan 
biri /etc/services diğeri ise /etc/inetd.conf kütükleridir. Birincisinde
port numaralarına servis adları atanır (21 protu için ftp atamak gibi).
İkincisinde inetd programı bir portu dinlerken bu porta gelen
bağlantı mesajında hangi programı nasıl çalıştıracağını belirtmek içindir.

<P><B>/etc/services</B>

<P>/etc/services kütüğü insanların anlayacağı port adları ile bilgisayarın
anladığı port numarası arasındaki bağı tanımlayan bir veri tabanıdır.
Yapısı oldukça basittir. Her satır boşluklarla ayrılmış üç ana bilgiden
oluşur. Bu bilgi alanları kısaca :

<UL>
  adı      port/protokol        eşanlamlı_ad     # açıklama
</UL>

<P>olarak tanımlanır.

<P><B>Adı</B>

<UL>
Bir kelimelik port adı. Bu servisin adını belirtir.
</UL>

<P><B>port/protokol</B>

<UL>
<P>Bu alan iki parçaya ayrılır.

<UL>
        port
<UL>
port numarası, adlandırılan servisin numarasıdır. Pekçok ortak servis
numarası RFC-1340 dokumanında anlatılmıştır.
</UL>
</UL>

<UL>
        protocol
<UL>
Bu parça ya "tcp" ya da "udp" olarak tanımlanır.
</UL>
</UL>

<P>Bilinmesi gereken önemli bir özellik 18/tcp port tanımı ile 18/udp
port tanımı tümüyle birbirinden ayrı kavramlar olduğudur. Neden aynı port
numarası kullanıldığı ise kısca şöyle tanımlanabilir : Bu servis hem "tcp"
hem de "udp" için geçerlidir.
</UL>

<P><B>eşanlamlı_ad (aliases)</B>
<UL>
Bu servis için kullanılabilecek diğer adlar
</UL>

<P><B>"#"</B>
<UL>
işaretinden sonra yazılan tüm bilgi açıklama olarak kabul edilir.
</UL>

<P>Örnek bir <A HREF="etcsrv.html">/etc/services</A> kütüğü

<P><B>/etc/inetd.conf</B>

<P>Bu kütük inetd programı için işlem tanımlama kütüğüdür. İşlevi
inetd programına bir hizmet için bağlantı isteği geldiğinde ne 
yapması gerektiğini belirtir. Burada ağ programlarının hangilerinin
hangi hizmetler için çalışacağı ve nasıl çalışacağı söylenir. inetd
programı buradaki tanıma göre programı belleğe yükler.

<P>Yapısı oldukça basittir. Her atırı bir hizmet için tanımlanmış metin
kütüğüdür. Bir satırdaki '#' işaretinden sonrası açıklama kabul edilir.
Her satırda yedi bilgi alanı vardır. Bilgi alanları boşluklarla ayrılmıştır.

<P>
<UL>
       hizmet socket_tipi protokol değerler kullanıcı program_yolu program_parametreleri
</UL>

<P><B>Hizmet</B>
<UL>
kullandığınız bilgisayar için /etc/services kütüğündeki hizmet adlarından
bir tanesidir.
</UL>

<P><B>socket_tipi</B>
<UL>
Gerçekli değerler "stream", "dgram" "raw", "rdm" ya da "seqpacket" olabilir.
Bu değerler programın kabul ettiği mesaj türüne göre tanımlanır. (Ayrıntılı
bilgi için <A HREF="tcpprg.html">socket_tipi</A> konusuna bakın).
</UL>

<P><B>protokol</B>
<UL>
Burada tanımlanan protokol tipik olaak "tcp" ya da "udp" olur. Bu bilgi
/etc/services kütüğü ile uyumlu olmalıdır.
Sun RPC (Remote Procedure Call) tabanlı programlarda 
        rpc/tcp or rpc/udp kullanılır.
</UL>

<P><B>değerler</B>
<UL>
Bu bilginin gerçekte alabileceği değer iki tanedir. Ya "inetd" program
işi bitince socket'i boşaltacağı için hizmeti dinlemeye devam eder. Aynı
socket'ten gelen yeni bağlantı isteklerini kabul edip yeni program
başlatabilir ("nowait"), ya da inetd bekler ve başlattığı program yeni bağlantı
isteklerini kendi çözümler ("wait").

<P>Genelde tüm tcp programlar için bu eğer "nowait" olamalı, upd programlar için
"wait" olmalıdır. Yapıları gereği bu programlar ancak belirtilen biçimde
doğru çalışabilirler.
</UL>

<P><B>kullanıcı</B>
<UL>
Bu alan program başladığında /etc/passwd altında tanımlı hangi kullanıcı
adına başlatıldığını belirtmek için tanımlanır. Güvenlik nedeniyle
pekçok ağ programının kullanıcısını "nobody" yapmak gerekebilir.
</UL>

<P><B>program_yolu</B>
<UL>
Bu bilgi çalışacak programın tüm yolunu gösterir
</UL>

<P><B>program_parametreleri</B>
<UL>
Bu bilgi alanı zorunlu değildir. Başlatılan programa geçirilecek parametrik
bilgi bu alana yazılabilir.
</UL>

<P>Örnek bir <A HREF="inetd.html">/etc/inetd.conf</A> kütüğü

<HR>

<P><B>AĞLAR İÇİN GEREKLİ DİĞER ÖNEMLİ TANIM KÜTÜKLERİ</B>

<P>Çeşitli UNIX ortamlarında bulabileceğiniz ağ tanımlarına ilişkin kütüklerin
içeriği hakkında kısa açıklama burada anlatılmıştır. Belki bu kütükleri
hiç değiştirmeniz gerekmez. Ama gerektiğinde yapılarını bilmenizde yarar
vardır.

<P><B>/etc/protocols</B>

<P>/etc/protocols adı kütük kullanılan protokol adları ile numaralarının
gösterildiği bir tablo biçimindedir. Protokolları adları ile kullanan
programlarda (tcpdump gibi) ilgili hizmeti adı ile yazmak gerektiğinde
kullanılır. Genel yapısı :

<UL>
       Protokol_adı  numarası eşanlamlı_adı
</UL>

<P>Örnek bir /etc/protocols kütüğü :

<P>
<TABLE>
<TR><TD COLSPAN=4>  # /etc/protocols:</TD><TR>
<TR><TD COLSPAN=4> # $Id: protocols,v 1.1 1995/02/24 01:09:41 imurdock Exp $</TD><TR>
<TR><TD COLSPAN=4>#</TD><TR>
<TR><TD COLSPAN=4># Internet (IP) protocols</TD><TR>
<TR><TD COLSPAN=4>#</TD><TR>
<TR><TD COLSPAN=4>#       from: @(#)protocols     5.1 (Berkeley) 4/17/89</TD><TR>
<TR><TD COLSPAN=4>#</TD><TR>
<TR><TD COLSPAN=4># Updated for NetBSD based on RFC 1340, Assigned Numbers (July 1992).</TD><TR>
<TR><TD>  ip      </TD><TD>0      </TD><TD> IP              </TD><TD># internet protocol, pseudo protocol number</TD></TR>
<TR><TD>  icmp    </TD><TD>1      </TD><TD> ICMP            </TD><TD># internet control message protocol</TD></TR>
<TR><TD>  igmp    </TD><TD>2      </TD><TD> IGMP            </TD><TD># Internet Group Management</TD></TR>
<TR><TD>  ggp     </TD><TD>3      </TD><TD> GGP             </TD><TD># gateway-gateway protocol</TD></TR>
<TR><TD>  ipencap </TD><TD>4      </TD><TD> IP-ENCAP        </TD><TD># IP encapsulated in IP (officially ``IP'')</TD></TR>
<TR><TD>  st      </TD><TD>5      </TD><TD> ST              </TD><TD># ST datagram mode</TD></TR>
<TR><TD>  tcp     </TD><TD>6      </TD><TD> TCP             </TD><TD># transmission control protocol</TD></TR>
<TR><TD>  egp     </TD><TD>8      </TD><TD> EGP             </TD><TD># exterior gateway protocol</TD></TR>
<TR><TD>  pup     </TD><TD>12     </TD><TD> PUP             </TD><TD># PARC universal packet protocol</TD></TR>
<TR><TD>  udp     </TD><TD>17     </TD><TD> UDP             </TD><TD># user datagram protocol</TD></TR>
<TR><TD>  hmp     </TD><TD>20     </TD><TD> HMP             </TD><TD># host monitoring protocol</TD></TR>
<TR><TD>  xns-idp </TD><TD>22     </TD><TD> XNS-IDP         </TD><TD># Xerox NS IDP</TD></TR>
<TR><TD>  rdp     </TD><TD>27     </TD><TD> RDP             </TD><TD># "reliable datagram" protocol</TD></TR>
<TR><TD>  iso-tp4 </TD><TD>29     </TD><TD> ISO-TP4         </TD><TD># ISO Transport Protocol class 4</TD></TR>
<TR><TD>  xtp     </TD><TD>36     </TD><TD> XTP             </TD><TD># Xpress Tranfer Protocol</TD></TR>
<TR><TD>  ddp     </TD><TD>37     </TD><TD> DDP             </TD><TD># Datagram Delivery Protocol</TD></TR>
<TR><TD>  idpr-cmtp      </TD><TD> 39     </TD><TD> IDPR-CMTP       </TD><TD># IDPR Control Message Transport</TD></TR>
<TR><TD>  rspf    </TD><TD>73     </TD><TD> RSPF            </TD><TD># Radio Shortest Path First.</TD></TR>
<TR><TD>  vmtp    </TD><TD>81      </TD><TD>VMTP            </TD><TD># Versatile Message Transport</TD></TR>
<TR><TD>  ospf    </TD><TD>89      </TD><TD>OSPFIGP         </TD><TD># Open Shortest Path First IGP</TD></TR>
<TR><TD>  ipip    </TD><TD>94      </TD><TD>IPIP            </TD><TD># Yet Another IP encapsulation</TD></TR>
<TR><TD>  encap   </TD><TD>98     </TD><TD> ENCAP           </TD><TD># Yet Another IP encapsulation</TD></TR>
</TABLE>

<P><B>/etc/networks</B>

<P>/etc/networks kütüğü işlevsel olarak /etc/hosts adlı kütük gibi çalışır.
Ağ adları ve numaraları ile ilgili basit bir veri tabanı olarak kullanılır.
Ad sunucu kullanılmadığı durumlarda önemli olabilir. Bu kütüğün her
satırında iki bilgi alanı vardır :

<UL>
       # ağ_adı ağ_adresi
</UL>

<P>Bu konuda bir örnek şöyle tanımlanabilir :

<UL>
       loopnet    127.0.0.0<BR>
       localnet   195.174.130.0<BR>
       amprnet    44.0.0.0<BR>
</UL>

<P>Eğer "route" komutu gibi komutlar kullanıyorsanız ve bu komutta yer alan
ağ bilgisi /etc/networks kütüğünde varsa, "route" komutu ağ numarası yerine ağ
adını görüntüler.

<P><B>Ağ güvenliği ve Erişim Denetimi</B>

<P>Bu konuda ayrıntılı bilgi <A HREF="secur.html">UNIX Ortamında Güvenlik Önlemleri</A> adlı yazıda anlatılmıştır.
Buarada yinelemek yerine oraya bağlantı verdim.

<HR>

<P><B>AĞ TEKNOLOJİSİNE İLİŞKİN BİLGİLER</B>

<P>Burada yer alan ağ teknolojilerine ilişkin bilgiler LINUX için geçerlidir.
Başka UNIX otamlarındaki ağ teknolojilerine uyumlu olmayabilir, ama
konuya ilişkin genel bilgi amacı ile kullanılabilir (Bakınız :
<A HREF="agteknik.html">AĞ TEKNOLOJİSİ</A>).

<HR>

<P><B>KABLOLAR VE KABLOLAMA</B>

<P>Kablo yapabilenler ve lehimlemeyi bilenler için size yardımcı olabilecek
bazı kablo bilgileri burada anlatılmıştır.

<P><B>NULL Modem (Modemsiz) Seri uç Kablosu</B>

<P>Tüm NULL modem kabloları benzer değildir. Pekçok NULL modem kablosu
yalnız bilgisayarınızı kandırmakla kalmaz, tüm sinyallerin var olduğunu
kabul ederek "Transmit" ve éReceive" uçlarını ters çevirir. Bunda bir
sakınca yoktur. Ama o zaman yazılım akış kontrollu olan XON/XOFF protokolu
kullanmanız gerekir. Bu protokol donanım akış protokoluna göre çok daha
yavaş çalışır. Aşağıdaki kablo iki bilgisayar arasındaki en uygun ve olası
sinyal alış verişini sağlayan RTS/CTS kontolunu kullanmanıza olanak
veren bir örnektir.

<UL>
<P>
<TABLE>
<TR><TH>Pin Adı  </TH><TH>Pin </TH><TH></TH><TH> Pin</TH></TR>
<TR><TD>Tx Data   </TD><TD> 2  </TD><TD>-----------------------------</TD><TD>  3</TD></TR>
<TR><TD>Rx Data   </TD><TD> 3  </TD><TD>-----------------------------</TD><TD>  2</TD></TR>
<TR><TD>RTS       </TD><TD> 4  </TD><TD>-----------------------------</TD><TD>  5</TD></TR>
<TR><TD>CTS       </TD><TD> 5  </TD><TD>-----------------------------</TD><TD>  4</TD></TR>
<TR><TD>Ground    </TD><TD> 7  </TD><TD>-----------------------------</TD><TD>  7</TD></TR>
<TR><TD>DTR       </TD><TD> 20 </TD><TD>-\---------------------------</TD><TD>  8</TD></TR>
<TR><TD>DSR       </TD><TD> 6  </TD><TD>-/</TD><TD></TD></TR>
<TR><TD>RLSD/DCD  </TD><TD> 8  </TD><TD>---------------------------/-</TD><TD>  20</TD></TR>
<TR><TD>                  </TD><TD>    </TD><TD ALIGN=RIGHT>                   \-</TD><TD>  6</TD></TR>
</TABLE>
</UL>

<P><B>Paralel uç kablosu (PLIP kablosu)</B>

<P>İki makine arasında PLIP protokolu kullanmak isterseniz aşağıdaki
kablo ne tür paralel uç bağlantınız olursa olsun çalışır.

<UL>
<P>
<TABLE>
<TR><TH>Pin Adı     </TH><TH>pin           </TH><TH></TH><TH> pin</TH></TR>
<TR><TD>STROBE     </TD><TD> 1*</TD><TD></TD><TD></TD></TR>
<TR><TD>D0->ERROR  </TD><TD> 2 </TD><TD> -----------</TD><TD> 15</TD></TR>
<TR><TD>D1->SLCT   </TD><TD> 3 </TD><TD> -----------</TD><TD> 13</TD></TR>
<TR><TD>D2->PAPOUT </TD><TD> 4 </TD><TD> -----------</TD><TD> 12</TD></TR>
<TR><TD>D3->ACK    </TD><TD> 5 </TD><TD> -----------</TD><TD> 10</TD></TR>
<TR><TD>D4->BUSY   </TD><TD> 6 </TD><TD> -----------</TD><TD> 11</TD></TR>
<TR><TD>D5         </TD><TD> 7*</TD><TD></TD><TD></TD></TR>
<TR><TD>D6         </TD><TD> 8*</TD><TD></TD><TD></TD></TR>
<TR><TD>D7         </TD><TD> 9*</TD><TD></TD><TD></TD></TR>
<TR><TD>ACK->D3    </TD><TD> 10</TD><TD> -----------</TD><TD> 5</TD></TR>
<TR><TD>BUSY->D4   </TD><TD> 11</TD><TD> -----------</TD><TD> 6</TD></TR>
<TR><TD>PAPOUT->D2 </TD><TD> 12 </TD><TD>-----------</TD><TD> 4</TD></TR>
<TR><TD>SLCT->D1   </TD><TD> 13 </TD><TD>-----------</TD><TD> 3</TD></TR>
<TR><TD>FEED       </TD><TD> 14*</TD><TD></TD><TD></TD></TR>
<TR><TD>ERROR->D0  </TD><TD> 15</TD><TD> -----------</TD><TD> 2</TD></TR>
<TR><TD>INIT      </TD><TD>  16*</TD><TD></TD><TD></TD></TR>
<TR><TD>SLCTIN     </TD><TD> 17*</TD></TR>
<TR><TD>GROUND     </TD><TD> 25</TD><TD> -----------</TD><TD> 25</TD></TR>
</TABLE>
</UL>

<P><B>Notlar :</B>

  <P><LI>'*' ile işaretlenmiş uçları sakın lehimlemeyin, boş kalsın.

  <P><LI>Diğer topraklar 18, 19, 20, 21, 22, 23 ve 24 nolu pin'lerdir.

  <P><LI>Eğer kullandığınız kablonun metalik koruyucu kafesi varsa
bu kafes kablonun yalnız bir ucundan DB-25 şasesine lehimlenmelidir.

<P>Uyarı : Yalnış lehimlenmiş bir kablo paralel uçunuzu yakıp kartınızı
bozabilir. Kabloyu takmadan birkaç kez kontrol edin lütfen.

<P><B>10base2 (thin coax) Ethernet Kablolaması</B><P>

<IMG SRC="img/ag02.gif" ALIGN=LEFT>
<P>10base2, 52 ohm'luk 5mm çapında ince coaxial kablodur ve ethernet
ağlarını kablolamak için kullanılır. Bilgisayarları 10base2 ile
bağlarken dikkate alınması gereken bazı önemli noktalar vardır.

<LI>Kablonun her iki ucunda terminatör (sonlandırıcı) bulunmalıdır.
Bir sonlandırıcı 52 ohmluk resistans'dır. Böylece kablonun sonuna
ulaşan mesaj sonlandırıcı tarafından emilir ve kablo boyunca yasıma
yapmak. Bilgisayarları kabloya yerleştirmek için "T" tipi
konnektör gereklidir. (Örnek kablo için çizim-2'ye bakın).
Burada kullanılan "T" konnektör doğrudan ethernet kartına takılır
(arada uzatma kablosu kullanılmaz).

<P><B>Twisted Pair Ethernet Kablosu</B>

<P>Eğer yalnız twisted pair ethernet kartlarınız varsa, onları ağa bağlamak
için bir hup kullanmanız gerekmez. İki kartı birbirlerine doğrudan
bağlayabilirsiniz.
<P>
<HR>
<CENTER><B>SÖZLÜK</B></CENTER>
<HR>

<P>Bu belgede kullanılan terimlere ilişki küçük bir sözlük

<UL>
     ARP
<UL>
Adres çözümleme Protokolu (Address Resolution Protocol) için
bir kısaltmadır. Bu yöntem donanım adresi ile ağ adresinin birbirine
nasıl bağdaştırıldığını gösterir.
</UL>
</UL>
<UL>
     ATM (Asynchronous Transfer Mode)
<UL>
Asynchronous Transfer Mode için bir kısatmadır.  Bir ATM ağında
mesajlar değişmez boydaki paketlere dönüştürülerek bir noktadan diğerine
aktarılır. ATM devre anahtarlamalı paket ağı teknolojidir.
</UL>
</UL>

<UL>
     client
<UL>
Kullanıcının bulunduğu yerdeki bilgisayar ya da yazılım parçasının adıdır.
Bu program ya da bilgisayar sunucudan hizmet alır. SLIP ve PPP gibi
iki uç arasındaki bağlantılarda çağırılan tarafa verilen addır.
</UL>
</UL>

<UL>
     datagram
<UL>
Bir datagram veri ve adresleri içeren başlık bilgisi ile bir paketin
tümüne verilen addır. IP ağının temel öğesidir. Buna yalnızca "paket" adı
da verilebilir.
</UL>
</UL>

<UL>
     DLCI (Data Link Connection Identifier)
<UL>
Frame Relay bağlantıda iki uç arasındaki sanal bağlantıyı tanımlar. DLCI
Frame Relay sunucusu tarafından atanır.
</UL>
</UL>

<UL>
     Frame Relay
<UL>
Bir ağ teknolojisi olarak üzerinden geçen trafik yüküne uyumlu bir yapısı
vardır. Ağ maliyetleri ağı paylaşan müşteriler tarafından azaltılablir.
</UL>
</UL>

<UL>
     Hardware address
<UL>
Bilgisayarı fiziksel ağ içinde (media access layer) tekil olarak 
adlandırmaya yarayan bir sayıdır.
Ethernet adresi, AX.25 adresi örnek olarak kullanılabilir.
</UL>
</UL>

<UL>
     ISDN (Integrated Services Dedicated Network).
<UL>
Bu Inegrated Services Dedicated Network sözlerinin kısaltması olan bir deyimdir.
Ses ve veri iletişimi için İletişim kurumu tarafından sunulan bir alt yapıdır.
Teknik olarak ISDN, devre anahtarlamalı veri ağıdır.
</UL>
</UL>

<UL>
     ISP
<UL>
Bu INTERNET Servis Sunucusu için kullanılan bir kısaltmadır. ISP kurum ve
insanları INTERNET ortamına bağlama görevini üstlenir.
</UL>
</UL>

<UL>
     IP address (IP adresi)
<UL>
Bu sayı bir TCP/IP bilgisayaraını ağ içinde tekil olarak tanımlanmsında
kullanılan bir değerdir. 4 byte uzunluğundaki adres 'noktalı sayısal
gösterim' ile yazılır. Bu gösterim biçiminde her byte 0 ile 255
arasındaki ondalık sayılarla yazılır ve aralarında nokta bulunur.
</UL>
</UL>

<UL>
     MSS (Maximum Segment Size - En büyük parça boyu)
<UL>
Bir işlemde gönderilebilecek en büyük veri boyuna verilen addır. Yerel
ortamda mesajların parçalanmasını istemiyorsanız MMS ile MTU-IP değerleri
eşit olmalıdır.
</UL>
</UL>

<UL>
     MTU (Maximum Transmission Unit - En büyük gönderme birimi)
<UL>
IP arayüzü tarafından parçalanmadan taşınabilecek en büyük datagram 
boyunu tanımlayan bir parametredir. Bu datagram gideceği yere ulaşıncaya
kadar geçeceği yollarda değişik MTU parametre değerleri yüzünden
parçalanabilir, ama tanımlandığı ağ arayüzünde parçalanmaz. Bu değer
parçalanmadan taşınmasını istediğiniz en büyük datagram boyundan
büyük olmalıdır. ethernet arayüzü için 1500, SLIP arayüzü için 576 byte
tipik değerlerdir.
</UL>
</UL>

<UL>
     route (yol, yön)
<UL>
"route" bir datagram mesajının gideceği yere ulaşması için kullandığı yol
ya da yön olarak adlandırılır.
</UL>
</UL>
<UL>
     server (sunucu)
<UL>
Bu genelde kullanıcıdan uzakta bulunan bir bilgisayar ya da yazılım
parçasıdır. Sunucu, bir ya da daha çok isteğe hizmet verir. Sunucu
için tipik örnekler "ftp", "NFS", "Domain Name Server". İki uç
arasındaki bağlantılarda (slip ya da ppp bağlantıda) sunucu kendisine
bağlantı yapılan uç olarak adlandırılır. Bağlantıyı yapana da ....
denir.
</UL>
</UL>

<UL>
     window
<UL>
Mesaj alan tarafta, verilen bir zamanda, alınabilen en büyük mesaj boyuna
window adı verilir.
</UL>
</UL>
<HR>

<P><B>INTERNET SERVİS SUNUCU olarak LINUX kullanırsanız</B>

<P>ISS (Internet Servis Sağlayıcı) olarak Linux kullandığınızda
  <A HREF=http://www.anime.net/linuxisp/">
  &lt;http://www.anime.net/linuxisp/&gt;</A>
WEB adresinden istediğiniz bilgiye erişebilirsiniz.
<BR>
</TD></TR>
<TR>
<TD COLSPAN=2>
<HR>
<A HREF="http://www.aybim.com.tr/">Ana Sayfaya</A>
&nbsp;&nbsp;<A HREF="index.html">Teknik Bilgiler Sayfasina</A>
</TD></TR></TABLE>
</BODY>
</HTML>
