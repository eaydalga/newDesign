<HTML>
<HEAD>
<TITLE>AYBIM - FORK/EXEC</TITLE>
</HEAD>
<BODY BGCOLOR="white" LEFTMARGIN=50>
<TABLE WIDTH="100%" CELLSPACING=10 CELLPADDING=5>
<TR><TD WIDTH="10%" BGCOLOR="black" VALIGN="TOP">
&nbsp;
</TD>
<TD>
<H2>UNIX KOMUTLARINA ERİŞİM</H2>
<P>
<B>PROGRAM ÇATALLAMA ve ÇALIŞTIRMA</B>
<P>
Bu bölümde C dilinde kullanılan <B>çatallama (fork), çalıştırma (exec) ve
system</B> deyimleri
hakkında açıklama bulunur. Kısaca özetlemek gerekirse bu komutlar
<B>çocuk</B> işlemi başlatmak için kullanılır. Bu komutlarla başlatılan
bir işlemin <B>velisi</B> işlemi başlatan programdır. İşlem hata kodu
(başarılı bitip bitmediği bilgisi) veli programa ilgili işlevin
dönüş değeri olarak geri döner. Hata durumlarında program <B>errno</B>
değişkeninin aldığı değerden hatanın türünü belirleyebilir.<P>
<UL>
<LI>System işlevi :<P>
Bu işleve parametre olarak verilen dizi (karakter array) işletim
sistemi tarafından bağımsız olarak çalıştırılan bir programdır. Diğer
bir deyimli işletim sistemi parametreyi komut satırı olarak algılar.
Bu işlev parametresini
çağıran programın çocuğu olarak başlatırken, çağıran program çocuğun
işlemini bitirmesini bekler. "system" işlevi
çağıran programa, çocuk işleminin bitiş kodunu döndürür.<P>
<UL>
<PRE>
örnek :

...
ret = system("ls -l &gt; atmp");
if(ret &lt; 0) {
     printf("%d nolu hata oldu.\n", errno);
     exit(0);
     }
...
</PRE>
</UL>
<P>
Bu örnekte yer alan "ls -l &gt; atmp" komutu bitmeden "system" işlevi
programa bir değer döndürmez. Dönen değer işlem doğru çalışmış ise 0
hata oluşmuş ise -1 dir.<P>
<LI>Çalıştırma (exec) işlevleri :<P>
Bu serideki işlevler belirtilen kütüğü belleğe yükleyip çalıştırmak için
kullanılır. Bu tür işlevler programın bellekteki görüntüsünü yenilemek
amacı ile de kullanılır. Diğer bir deyimle yeni kopyayı belleğe yüklemeye
yarar.<P>
<LI>Çatallama (fork) işlevi :<P>
Bu işlev, çalışan bir programın tüm değişkenleri ile bellekte yeni kopyasının
yaratmasına ve aynı komuttan başlayarak çalıştırılması için kullanılır.<P>
<B>fork</B> işlevi yalnız işlem numarası ve velisinin işlem numarası farklı
bir çocuk üretir. Yani kendisinin kopyasıdır. <B>Fork</B> işlevi başarı ile
tamamlandığında veliye çocuğun işlem numarası, çocuğa da 0 değeri geri
döner. Her iki program da bu işlevin altındaki ilk komuttan birbirinden
bağımsız çalışmaya başlar. Tüm açık kütükler, tüm özellikleri ile
çocuğun kullanımına açıktır. Ayrıca bellekteki bilgi alanlarının
değerleri de çocuğa taşınmıştır.<P>
Çatallama işlevini anlamak benim yıllarımı aldı. O zamanlar bu tür
işleve uygun bir uygulama bulamadığımdan olayı canlandıramamıştım. 
Ancak TCP/IP kullanımı
ile bu kavram daha belirgin oldu. Şimdi vereceğim örnekler de bu konuyla
ilgili. Diyelim bir hattan gelen mesajı dinliyorsunuz. Program doğru mesajı
aldığını anlayınca protokol gereği yapması gereken işlemler için hemen bir
çocuk işlem üretir ve tekrar hattı dinlemeye başlar. Çocuk işlem, velisi
hattan gelecek yeni bir bağlantıyı beklerken eski bağlantının cevaplarını
velisinden bağımsız olarak vermeye devam eder. Böylece aynı anda aynı
program ile birbirine karışmadan birden çok bağlantının mesajları
algılanır.<P> Konuya örnek için <A HREF="tcpip.html">TCP/IP Programları</A> 
adlı belgeye bakın.
</UL>
</TD></TR>
<TR>
<TD COLSPAN=2>
<HR>
<A HREF="http://www.aybim.com.tr/">Ana Sayfaya</A>
&nbsp;&nbsp;<A HREF="index.html">Teknik Bilgiler Sayfasina</A>
</TD></TR></TABLE>
</BODY>
</HTML>
